# Frantziscu Grussu
Custa est sa pàgina personale cosa mia. Dd'agatas in [Inglesu](https://github.com/fragrussu/fragrussu.github.io/blob/master/README.md) puru, si boles.

## A chini so? 
So unu ingennieri Biomèdicu nàschidu e pesadu in Sardigna chi traballat in is imàginas de Resonàntzia Manniètica (RM). Mi so laureadu in s'Universidade de Casteddu (triennale in ingennieria Biomèdica, 2009) e in s'Universidade de Gènova (magistrale in Neuroingennieria, 2012), e a pustis mi nd'apo liadu unu Dotoradu in Fìsica de sa RM (2016) in su University College London (UCL) (agatas sa tesi a [inoghe](https://discovery.ucl.ac.uk/id/eprint/1477007/7/FGrussu_PhD_final_20160320.pdf)).

Traballo comente ritzercadore post-dotorale in UCL, e fatzo parte de ambeduos UCL Queen Square Institute of Neurology e Centre for Medical Image Computing. So istètidu rapresentante de is ritzercadores giòvanos (Trainees) pro duos annos (2018-2020) de su White Matter Study Group in s'International Society for Magnetic Resonance in Medicine (ISMRM), in chi apo intradu in su 2013.

## Su traballu miu
Sa ritzerca mia est a subra de s'achisidura e modellamentu computatzionale de sa RM cantitativa (RMc). S'in prus interessu mannu miu est a subra de sa RMc de su cherbeddu e pruschetotu de su [meuddu](https://doi.org/10.1016/j.neuroimage.2020.116884), pro aplicatziones in maladias neurodegenerativas (est a nàrrere s'[isclerosi mùltipla](https://doi.org/10.1002/acn3.445)). De pagu ora apo cumentzadu a traballare  in sa RM de su [piscerone](https://doi.org/10.1101/2020.05.26.116491), imperende [s'intellighèntzia artifitziale](https://github.com/fragrussu/sardunet) pro solutzionare barrancos in progetu de protocollos e istimadura de paràmetros de modellos. 

Su a chi bògio lòmpere deo est a nde bogare esàmenes de RM prus valorosos de is chi tenimus oe in die cun ainas computatzionales, pro amustrare su dannu de is maladias primu, pro su bene de is malàdios. Agatas is traballos mios in [Google Scholar](https://scholar.google.co.uk/citations?user=Zj5Vt3YAAAAJ&hl=en&oi=sra) o [ORCID](https://orcid.org/0000-0002-0945-3909/print).

## Is còighes mios 
Deo creo firmamente in s'importu de s'iscèntzia aberta, e pro cantu potzo m'agradesset a pònere is còighes e datos mios in sa retza. A bàsciu agatas totu is ainas chi apo cumpartzidu. 

* [StructureTensorToolbox](https://github.com/fragrussu/StructureTensorToolbox): ainas MATLAB pro s'analisi de su tensore de istrutura, bellu pro analizare imàginas 2D de istologia.

* [MyRelax](https://github.com/fragrussu/MyRelax): unas cantas ainas Python pro analisis de mielina e rilassometria in RM.

* [MRItools](https://github.com/fragrussu/MRItools): unas cantas ainas Python e MATLAB chi podent agiudare pro manigiare datos de RM.

* [SARDU-Net](https://github.com/fragrussu/sardunet): una implementatzione Python a lìnia de cumandu de s'algoritmu "_Select And Retrieve via Direct Upsampling_ network" (SARDU-Net) algorithm, pro progetu de protocollos de RMc data-driven e model-free.

* [qMRI-Net](https://github.com/fragrussu/qMRINet): una implementatzione Python a lìnia de cumandu pro istimadura de parametros de modellos e recampionamentu de sinniales fatos cun s'intellighèntzia artifitziale.

* [PaperScripts](https://github.com/fragrussu/PaperScripts): datos e còighes imperados pro iscrìere unos cantos artìculos.
