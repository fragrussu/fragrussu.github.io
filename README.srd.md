# Frantziscu Grussu
Custa est sa pàgina personale cosa mia. Dda podes lìgere in [Inglesu](https://github.com/fragrussu/fragrussu.github.io/blob/master/README.md) puru.

## A chini so? 
So unu ingennieri Biomèdicu nàschidu e pesadu in Sardigna chi traballat in is Imàginas de Resonàntzia Manniètica (RM). Mi so laureadu in s'Universidade de Casteddu (triennale in ingennieria Biomèdica, 2009) e in s'Universidade de Gènova (magistrale in Neuroingennieria, 2012), e a pustis mi nd'apo liadu unu Dotoradu in Fìsica de sa RM (2016) in su University College London (UCL).

Traballo comente ritzercadore post-dotorale in UCL, e fatzo parte de ambeduos UCL Queen Square Institute of Neurology e Centre for Medical Image Computing. So istètidu rapresentante de is ritzercadores giòvanos pro duos annos (2018-2020) de sa Truma de Istùdiu de sa Matèria Bianca de sa Sotziedade Internatzionale pro s'Arresonàntzia Manniètica in Meighina (ISMRM), in chi apo intradu de su 2013.

## Su traballu miu
Sa ritzerca mia est a subra de s'achisidura e modelamentu computatzionale de sa RM cantitativa (RMc). S'in prus interessu mannu miu est a subra de sa RMc de su cherbeddu e pruschetotu de su meuddu, pro aplicatziones in maladias neurodegenerativas (est a nàrrere s'isclerosi mùltipla). Su a chi bògio lòmpere deo est a nde bogare mègius RM de sa chi tenimus oe in die, pro su bene de totus.

Podes agatare una lista de is traballos mios in pàgina [Google Scholar](https://scholar.google.co.uk/citations?user=Zj5Vt3YAAAAJ&hl=en&oi=sra) o [ORCID](https://orcid.org/0000-0002-0945-3909/print) cosa mia.

## Su còighe miu


